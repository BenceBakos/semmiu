Állam
2018. február 15.
A kamerát még nem kapcsolták be. A riporter elmagyarázza az országgyűlési képviselőjelöltnek, mi történik. Szerepelni fog a tudósításban, de nem azt írják majd a neve alá, hogy országgyűlési képviselőjelölt. Most mint magánembert kérdezik: járókelő, akit találomra megszólítottak, vagy olyasvalaki, aki (nyilván szenvedélyesen) érdeklődik a mezőgazdaság iránt.
Nem várom meg, mit beszél. Biztosan föltalálja magát, jó szándékkal mond valamit ezekről a családokról – amelyekkel ő nem fog találkozni személyesen, ahogy a tévénézők zöme sem. Rengeteg, csak a megyében negyvenezer család, ez összesen vagy hárommilliárd-kétszázmillió élet. Anyák, herék, dolgozók, mindenki a helyén a maga erős, igaz államában.
