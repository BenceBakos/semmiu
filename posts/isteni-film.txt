Isteni film
2019. június 19.
Az Istennel való találkozása a halála után úgy fog lezajlani − magyarázta a szerzetes az emlékparkban, az ünnepi misén −, hogy az Úr akkor megmutatja neki mindazt, amit elérhetett volna az életében. Majd így szól hozzá: „látod, ezt mind megtehetted volna, ha mered, de te, fiam, nem voltál elég bátor”.
Ha ez tényleg így zajlik − nincs okom kételkedni egy szerzetes meggyőződésében −, akkor, azt hiszem, az Isten talán mégis nő. De nem olyan, amilyen az anyám volt. 