Öcsém
2018. március 8.
Már hazafelé tart, át a Piac téren, mindjárt éjfél. Fut. Eddig egy lélekkel sem találkozott, itt, a Hóvirág utca sarkán viszont ketten is állnak. Most zárhatott be a Platán. Ránéznek. Egyikük megszólítja. Találkozik a két Magyarország, vándorló kőzetlemezek a mélyben.
– Hova szaladgálsz ilyenkor? Edzöl? – a másik ácsorgó nevet.
– Igen.
– Tán verseny lösz, mi?
– Igen.
– Mit! Éjjel lösz, bazmög? (Nevetés.)
– Igen.
– Jaj, hát már mög sé ismerlek, té vagy az? Öcsém!
– Nem.