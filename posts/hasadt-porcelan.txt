Hasadt porcelán
2019. február 7.
Ilyen az az arc a tárgyalóteremben.
Oldalról látom, ennyi is elég. Erős smink, az orcán barnapiros felhő, a száj vörös, a szempilla hosszú, sötét. Húszéves sincs.
Te tudod, kislányom.
Az ügyész rendületlenül sorolja az indokokat, másodfokon miért kellene szigorúbb ítéletet hozni a felfüggesztett börtönbüntetésnél.
Nagyot tüsszentek. A terem jobban visszhangzik, mint gondoltam. Ez kínos. Az még inkább, hogy mintha senki sem hallotta volna. A porcelán lány az egyetlen, aki rám néz.
– Egészségére – mondja. Elmosolyodik, megszínesedik az arca. Milyen természetes, mégis.
Ilyenek ezek az elsietett ítéletek.
